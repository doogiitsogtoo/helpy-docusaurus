---
sidebar_position: 4
---

# Алдсан дуудлагатай ажиллах заавар

Системд холбогдсон дугаарууд руу иргэд гаднаас залгаад холбогдож чадаагүй тохиолдолд буюу дуудлага амжилтгүй болсон, оператортой ярьж чадаагүй тохиолдолд тухайн дуудлага нь системийн алдсан дуудлагын жагсаалтанд нэмэгдэнэ.

![aldsan duudlaga shalgah](/img/callback-method.png)

**Алдсан дуудлага** - Эргэн холбогдох цэсрүү нэвтрэхэд дэлгэцийн баруун дээд буланд агент бүртгэсэн болон алдсан дуудлага, voice дуудлага гэсэн жагсаалт харагдах бөгөөд алдсан дуудлага гэсэн сонголт дээр дарснаар нийт алдсан дуудлагын жагсаалтыг харах боломжтой.

![aldsan duudlagaas hailt hiih](/img/callback-search.png)

### Хайлтууд

- **Эхлэх хугацаа**, **дуусах хугацаа** – Тодорхой хугацааны хооронд болон жагсаалт эхлэх хугацаа, дуусах хугацааг сонгож шүүлт хийх боломжтой.

- **Залгасан дугаар** – Иргэний залгасан дугаараар хайлт хийх боломжтой.

- **Холбогдсон дотуур дугаар** – Ажилтны холбогдсон дотуур дугаараар хайлт хийх боломжтой.

![aldsan duudlaga ergen holbogdoh](/img/callback-callicon.png)

### Төлөв

- **Нийт** – Нийт алдсан дуудлагын жагсаалтыг харах

- **Эргэн холбогдоогүй** – Эргэж холбогдоогүй байгаа алдсан дуудлагын жагсаалтууд харагдана.

- **Амжилтгүй холбогдсон** – Алдсан дуудлагын жагсаалтын дагуу иргэнрүү залгасан боловч амжилттай холбогдож чадаагүй эсвэл оператор нь залгалт хийхгүйгээр шууд даалгаварыг хаасан тохиолдолд энэхүү жагсаалтанд харагдана.

- **Өөрөө холбогдсон** – Иргэний дуудлага амжилтгүй болоод алдсан дуудлагын жагсаалтанд орсон бөгөөд оператор эргэж холбогдож амжаагүй байхад иргэн өөрөө дахиж холбогдоод оператортой амжилттай ярьсан тохиолдолд алдсан дуудлагын нээлттэй жагсаалтаас авто хасагдаж энэхүү төлөвт орно. Өөрөөр хэлбэл хэрэглэгч амжилттай холбогдчихсон тул оператор дахиж залгах шаардлагагүй гэж үзнэ.

- **Амжилттай холбогдсон** - Алдсан дуудлагаас эргэн холбогдоогүй улаан хүрээтэй жагсаалтаас ногоон утасны icon дээр дарж эргэн холбогдсон тохиолдолд амжилттай дуудлага төлөвт орно.

![aldsan duudlaga tailan tatah](/img/callback-report.png)

**Тайлан татах** - Алдсан дуудлагын жагсаалтыг excel хэлбэрээр тайлан болгож татах үйлдэл хийнэ.

**Хугацаа хэтэрсэн** - Мөн алдсан дуудлага жагсаалтанд орсноос хойш иргэн рүү 20 минутын дотор холбогдоогүй тохиолдолд хугацаа хэтэрсэн төлөвт орох бөгөөд дэлгэцийн баруун дээд талд хугацаа хэтэрсэн төлвөөр харагдана.

**Ярианы бичлэг** - Хэрэглэгчтэй эргэж холбогдсоны дараа оператортой ярьсан ярианы бичлэг мөн жагсаалт дээр харагдах бөгөөд сонсох боломжтой байна. Ярианы бичлэг сонсох эрх нь системийн эрхийн түвшний дагуу зохицуулагдана.
