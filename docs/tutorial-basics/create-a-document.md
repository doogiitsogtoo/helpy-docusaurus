---
sidebar_position: 2
---

# Дуудлага хүлээн авах болон холбогдох үйлдлүүд

## Дуудлага удирдах цонх

Helpy системийг ашиглаж буй байгууллагууд өөрсдийн утасаа холбуулах ба тухайн дугаарлуу залгахад “Дуудлагын систем” – ийн автомат хариулагч IVR ажиллаж, үйлчилгээний цэс сонгох автомат хариулагч ажиллана. Дуудлагын төвд холбогдсон иргэн мэдээллийн ажилантай холбогдох сонголтыг хийсэн бол систем идэвхитэй төлөвт байгаа сул операторт дуудлагыг хуваарилана. Идэвхитэй төлөвтэй буюу сул оператор дуудлага удирдах цонх дээр орж ирсэн дуудлагыг хүлээн авахад доорх зааврыг ашиглана.

![Duudlaga udirdah tsonh](/img/call-management-window.png)

### Тайлбар

Системд нэвтэрсний дараа дэлгэцийн зүүн дээд талд байрлах дуудлагыг илэрхийлэх тэмдэгт дээр дарснаар гарч ирэх цонхыг дуудлага удирдах цонх гэж нэрлэнэ. Систем дээр дуудлага орж ирэхэд энэхүү цонх автоматаар pop-up хийж нээгдэх бөгөөд мөн гадагшаа дуудлага хийх, дуудлагатай холбоотой бусад үйл ажиллагаануудыг энэхүү цонхыг ашиглан удирдана.

## Дуудлага хүлээж авах

Системд гаднаас дуудлага орж ирэхэд дараах байдлаар харагдана. Дуудлага орж ирэх үед дуудлага удирдах цонх автоматаар нээгдэнэ.

![Duudlaga huleen avah](/img/helpy-calling.png)

- Дуудлага орж ирэхэд ногоон товч дээр дарснаар иргэний дуудлагыг хүлээн авна.
- Ярьж буй иргэний мэдээлэл системд бүртгэлтэй тохиолдолд ерөнхий мэдээлэл хэсэгт тухайн хүний мэдээлэл харагдана.
- Тухайн иргэний зан төлвийн үнэлгээ харагдана.

## Дуудлагыг хүлээлгийн төлөвт оруулах /hold button/

![Duudlaga huleelgiin tuluvt oruulah](/img/hold-button.png)

`I. Иргэнтэй утсаар харилцан ярих хугацаанд хүлээлгэх шаардлага гарсан үед улаан өнгөөр тэмдэглэсэн товч дээр дарж түр хүлээлгийн горим (Hold)-д шилжүүлнэ.`

`II. Дээрх товчийг дарсаны дараа холбогдсон харилцагч урьдчилан тохируулж өгсөн бичлэгийг сонсоод оператор буцаж ярих хүртэл түр хүлээнэ.`

## Яриаг чихэвчнээс speaker-т шилжүүлэх

![Duudlaga huleelgiin tuluvt oruulah](/img/speaker-button.png)

Дуудлага ирэхээс өмнө болон ярьж байх хугацаандаа чихэвчинд сонсогдож буй яриаг speaker-т шилжүүлэх боломжтой. Дуудлага ирээгүй байхад энэхүү үйлдлийг хийснээр дуудлага ирж буй дохио speaker дээр дугарах бөгөөд оператор суудлаасаа босч явах, чихэвчээ зүүгээгүй үед дуудлагаа алдахгүй байх боломжтой.

## Дуудлагыг шилжүүлэх /transfer/

Иргэнтэй утсаар харилцан ярих үед дуудлагыг өөр операторт шилжүүлэх шаардлагатай бол дуудлага шилжүүлэх товч /цэнхэрээр тэмдэглэсэн/-г ашиглана.

![Duudlaga shiljuuleh](/img/answer.png)

![Duudlaga shiljuuleh form](/img/transfer-button.png)

1. Дуудлага шилжүүлэх товч дарсан бол дор харагдах зураг бүхий хэсэг гарч ирэх бөгөөд операторуудын жагсаалт харагдана.
2. Операторуудын жагсаалтаас шилжүүлэх операторыг сонгож хүснэгтийн Үйлдэл багана дахь ХӨХ өнгөтэй товч дээр дарна.
3. Харилцагчийн дуудлага анх холбогдсон оператороос шилжиж, өөр оператортой шууд холбогдож яриа үргэлжлүүлэн хийгдэх болно.

## Ярьсан болон үйлчилсэн хугацааны ялгаа

![Yrisan bolon uilchilsnii sanaa](/img/answer.png)

Дуудлага хүлээн аваад ярьж эхлэх үед ярьсан болон үйлчилсэн хугацаа нэгэн зэрэг явж эхэлдэг. Дуудлага дуусах үед ярьсан хугацаа зогсож, үйлчилсэн хугацаа үргэлжилсээр байна. Дуудлагын бүртгэл хийсний дараа буюу үйлчилж дууссан товч дарсаны дараа үйлчилсэн хугацаа зогсож дараагийн дуудлага орж ирнэ.

## Дуудлага таслах

Иргэнтэй ярьж эхлэхэд дуудлага таслах улаан товч идэвхижиж харагдана. Дуудлага аль нэг талаас таслах үед улаан товч идэвхигүй болж дор байрлах шар өнгийн товч идэвхижиж харагдана.

![Duudlaga taslah](/img/call-end.png)

Шар товч нь үйлчилж дуусгах буюу тухайн дуудлагатай холбоотой бүртгэл хийх хугацааг олгож байгаа бөгөөд дуудлагатай холбоотой бүртгэлийг хийсний дараа шар товч дээр дарснаар иргэний зан төлвийг үнэлж дуудлага дуусна.
