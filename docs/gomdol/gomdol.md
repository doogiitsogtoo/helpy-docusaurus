# Гомдол бүртгэл, шийдвэрлэлт

Иргэдийн гаргасан гомдол санал хүсэлтийг Helpy систем дээр бүртгэлжүүлэх бөгөөд гомдол бүртгэгдэхээс шийдвэрлэх хүртэлх бүхий л процесс Helpy систем дээр хийгдэнэ.

Иргэний гаргасан гомдол, санал хүсэлтийг бүртгэлжүүлэхдээ дараах алхмын дагуу ажиллана.

![gomdol](/img/gomdol.png)

**Алхам 1** - Дуудлага удирдах цонхны гомдол таб дээр дарж орно.

**Алхам 2** - Иргэний гаргаж буй гомдолтой холбоотой тохирох гомдлын төрлийг сонгоно. Гомдлын төрөлтэй холбоотой дэлгэц дээр гарч ирж буй холбогдох талбаруудыг бөглөж гомдлыг холбогдох ажилтанд шилжүүлж, хадгалах товч дарна.

![gomdoliin mod](/img/gomdol-tree.png)

**Алхам 3** – Гомдлын төрөлтэй холбоотой гарч ирж буй холбогдох бүртгэлийг хийнэ.

**Алхам 4** – Гомдол хүлээн авах хүнийг сонгож бүртгээд хадгалах товч дарна.
Гомдол бүртгэхдээ салбарт гэсэн сонголтыг хийсэн тохиолдолд тухайн гомдлыг аль газарт илгээх талаар сонголт гарч ирнэ. Сонголтуудаас зөв газрыг сонгоход гомдол хүлээн авах хүн авто тохируулагдсан байна.
Хүнд гэсэн сонголтыг хийсэн тохиолдолд тухайн гомдлыг хүлээн авах хүнийг хайж олох хайлтын талбар гарч ирэх бөгөөд талбараас тухайн ажилтныг хайж гомдлыг илгээнэ. /Гомдлыг ажилтан сонгож илгээж байгаа тохиолдолд тухайн хүлээн авах ажилтанд мөн системийн эрх олгогдсон байх шаардлагатайг анхаарна уу/

![gomdoliin burtgel](/img/gomdol-burtgel.png)

**Гомдол бүртгэхэд анхаарах алхамууд**:

- Гомдол бүртгэхдээ гомдол гаргаж буй иргэний утасны дугаар эсвэл и-мэйл хаягийг заавал бүртгэх шаардлагатай бөгөөд гомдол бүртгэлийн талбар дээр байх утасны дугаар гэсэн хэсгийг дараах аргаар бөглөх боломжтой.
- Оператор дуудлага хийж байх хугацаандаа гомдол бүртгэж байгаа тохиолдолд гомдол бүртгэх талбарын утасны дугаар хэсэг автоматаар бөглөгдөх бөгөөд дуудлага хийгдэж буй тухайн утасны дугаар байна.
- Дуудлага хийгдээгүй байх үед гомдол бүртгэх төрөл сонгосон тохиолдолд гомдол бүртгэлийн талбарын утасны дугаар хоосон байх бөгөөд энэ тохиолдолд эхлээд гомдол гаргаж буй иргэний утасны дугаар эсвэл и-мэйл хаягийг заавал бүртгэх шаардлагатай. Үүний тулд дуудлага удирдах цонхны хайлт хэсгээс гомдол гаргаж буй иргэний утасны дугаараар хайлт хийхэд гомдол бүртгэлийн талбар дээр байх утасны дугаар хэсэг хайлт хийсэн дугаараар авто бөглөгдөнө.

![gomdol](/img/gomdol1.png)
![gomdol](/img/gomdol2.png)
