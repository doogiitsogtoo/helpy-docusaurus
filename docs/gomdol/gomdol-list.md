# Бүртгэгдсэн гомдол шалгах арга

Helpy систем дээр бүртгэгдсэн гомдол шалгах 2 төрлийн арга байх бөгөөд систем ашиглагч ажилтан бүрт нийт гомдол болон өөрийн гомдол гэсэн 2 цэс байна.

**Өөрийн гомдол** - Энэхүү цэс нь зөвхөн өөрт хамааралтай гомдлын жагсаалтыг үзүүлнэ. Өөрөөр хэлбэл өөрийн хариуцаж байгаа буюу шийдвэрлэх ёстой гомдлууд энэхүү цэсэнд харагдана.

**Нийт гомдол** – Энэхүү цэс нь Helpy системийн хэмжээнд бүртгэгдсэн буюу бүх гомдлын жагсаалтыг харуулна.

![gomdoliin jagsaalt](/img/gomdol-list.png)

**Төрлөөр хайлт хийх** - Дэлгэцийн урд талд гомдлын төрлийг харуулна. Өөрийн хүссэн гомдлын төрөл дээр дарж хайх товч дарахад жагсаалт хэсэгт зөвхөн тухайн сонгогдсон төрөл дээр бүртгэгдсэн бүх гомдлууд гарч ирнэ.

**Хайлтын нөхцөл** – Нийт гомдол болон Өөрийн гомдлоос хайлтын нөхцөлд хамаарах бүх утгуудаар хайлт хийх боломжтой байна. Өөрийн гомдол цэснээс хайлтын нөхцлөөр гомдол хайхад зөвхөн өөрийн хамааралтай гомдлоос хайх бол нийт гомдлоос хайх нь бүх гомдлоос хайлт хийж илэрцийг харуулж байгаагаараа ялгаатай.

**Тикетийн төлөв** – Бүртгэгдсэн гомдлуудыг стандарт хугацаа хэтэрсэн, нээлттэй, шалгаж байгаа, шийдвэрлэсэн, хаагдсан, нийт гэх зэрэг төлвүүдээр харах боломжтой бөгөөд өөрийн хүссэн төлөв дээр дарж хайх товч дарна. Үр дүнд жагсаалтаар зөвхөн тухайн төлөв дээр явж буй бүх гомдлууд гарч ирнэ.

**Жагсаалт бүхий гомдол** – Жагсаалтаар гомдолтой холбоотой товч мэдээллүүд харагдах бөгөөд гомдол бүр дээр дарж дэлгэрэнгүй товчыг дарахад гомдлын дэлгэрэнгүй мэдээлэл гарч ирнэ. Мөн жагсаалт гомдол бүрийн ард харагдаж буй 2 тэмдэгт дээр дарснаар тухайн гомдол дээр коммент үлдээх мөн файл оруулах боломжтой байна.

## Гомдлын дэлгэрэнгүй мэдээлэл

Өөрийн харахыг хүссэн гомдол дээр дарж дэлгэцийн дор байрлах дэлгэрэнгүй товчыг дарахад тухайн гомдолтой холбоотой дэлгэрэнгүй мэдээлэл гарч ирнэ.

![gomdoliin delgerengui](/img/gomdol-detail.png)

**Дэлгэрэнгүй дээр харахад мэдээлэл**

- Тухайн гомдлыг анх үүсгэхэд бүртгэсэн бүх мэдээлэл
- Гомдол үүссэн хугацаа болон статуст өөрчлөлт орсон хугацаанууд
- Гомдол шийдвэрлэж буй ажилтан
- Гомдлын ярианы бичлэг

**Icon Тайлбарууд** - Дэлгэрэнгүй дээр харагдах 6 төрлийн icon бүр дээр дарснаар холбоотой мэдээллүүд гарч ирэх бөгөөд дараах зориулалттай байна.

![gomdoliin user](/img/gomdol-user.png) - Гомдол гаргагч иргэнтэй холбоотой дэлгэрэнгүй мэдээлэл буюу бүртгэлтэй бол хувийн мэдээлэл, өмнө нь гомдол гаргаж байсан түүх, мэдээлэл

![gomdoliin user](/img/gomdol-process.png) - Тухайн гомдлын ажиллаж буй бизнес процесс зураглал

![gomdoliin user](/img/gomdol-history.png) - Гомдол бүртгэгдэхээс эхлэн хариуцаж буй ажилтнуудын мэдээлэл /хэзээ хэн ямар ажилтанруу шилжүүлсэн гэх мэт түүх

![gomdoliin user](/img/gomdol-file.png) - Гомдолтой холбоотой файл болон нэмэлт файл оруулах хэсэг

![gomdoliin user](/img/gomdol-comment.png) - Гомдолтой холбоотой үлдээсэн комментууд болон коммент үлдээх хэсэг

![gomdoliin user](/img/gomdol-call.png) - Гомдолтой иргэнрүү залгах үйлдэл хийх боломж
