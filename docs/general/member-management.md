# Эрхийн удирдлага

## Ажилтанд эрх олгох

Helpy системд ажилтанд нэвтрэх эрх олгох, ажилтны албан тушаалаас хамааран системд ямар эрхтэй ажиллахыг админ эрхтэй хэрэглэгч нь шууд удирдах боломжтой байна.

Системийн эрх оноох үйл явц нь дараах дарааллын дагуу байна. Үүнд:

1. Phonebook бүртгэл дээр ажилтныг эхэлж бүртгэн системд нэвтрэх эрх олгосон байна. /Phonebook бүртгэл бүлгээс буюу 9-р бүлгээс ажилтан хэрхэн бүртгэх зааврыг харна уу/
2. Эрх оноох цэс ашиглан тухайн ажилтанд тохирох эрхийг олгосон байна.

**Эрх оноох буюу олгогдсон эрхүүд цэс ашиглах:**

![erhiin udirdlaga](/img/member-manage.png)

**Алхам 1** - Олгогдсон эрхүүд цэсэнд хандана. Цэсэнд хандахад нийт систем дээр бүртгэлтэй ажилтны мэдээлэл жагсаалтаар шууд харагдана.

**Алхам 2** - Жагсаалт бүрээр дарж ороход ямар төрлийн роль эрх олгогдсон байгаа нь харагдана.

**Алхам 3** - Роль олгоогүй байгаа буюу зөвхөн нэвтрэх эрх олгосон байгаа ажилтны мэдээлэл мөн жагсаалтаар болон хайлтаар гарч ирнэ.

**Алхам 4** - Эрх олгох гэж буй ажилтны мэдээллийг олж роль сонгох товч дарахад роль олгох хэсэг гарч ирнэ.

**Алхам 5** - Өгөгдсөн байгаа роль-с сонгож, ажилтанд дотуур утсыг олгож хадгалах товч дарснаар эрх олгогдоно. Ажилтан системрүүгээ нэвтэрч ороход олгогдсон эрхийн дагуу системийн меню гарч ирнэ.

**Ажилтны мэдээллийг сонгож роль сонгох товч дарахад дараах дэлгэц гарч ирнэ.**

![erhiin olgoh](/img/erh-olgoh.png)

**Дараах үйлдлүүдийг хийнэ. Үүнд:**

- Ажилтанд дотуур утас олгох /Дотуур утас тохируулаагүй тохиолдолд ажилтан дуудлага хийх боломжгүй байна/
- Роль сонгох – Системд ажиллах боломжтой эрхүүдийг урьдчилан үүсгэсэн байх бөгөөд тухайн ажилтны ямар үүрэгтэй ажиллахаас хамааран роль-с сонголт хийнэ. /Оператор, Админ гэх мэт/
- Өгөгдсөн роль-с сонголт хийн нэмэх товч дарахад тухайн роль нь систем дээр ямар ямар үйлдэл хийх боломжтой байх нь мөн дэлгэц дээр харагдана.

**Анхаарах:**

- Phonebook цэсээр хандаж ажилтныг бүртгээгүй тохиолдолд эрх оноох цэсэнд ажилтны мэдээлэл гарч ирэхгүйг анхаарах.
- Тухайн ажитан системээс дуудлага хийх болон дуудлага хүлээн авах шаардлагатай тохиолдолд дотуур утсыг заавал олгох шаардлагатай. Дотуур утас олгоогүй тохиолдолд дуудлага хийгдэхгүй, дуудлага хүлээн авахгүйг анхаарах.
- Ажилтанд олгогдсон байгаа эрхийг хасах болон засах боломжтой байх бөгөөд эрх оноох цэсэнд хандаж тухайн ажилтны мэдээлэл дээр дарж орсноор өгөгдсөн байгаа роль-г хасах, өөр эрх оноох үйлдлийг хийж болно.
